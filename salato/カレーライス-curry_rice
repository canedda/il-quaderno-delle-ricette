## カレーライス - curry rice

### ingredienti (per circa 4 persone)

- gohan (80g di riso a testa)
- 1 cipolla 
- 2/3 carote
- 4/5 patate medie
- 400g di petto di pollo
- 30 g di burro
- 30g di farina 
- 20g di curry 
- 1 mela
- 600 ml di acqua
- olio
- sale, pepe

### procedimento

#### per la pasta di curry:

mettere il burro in un pentolino e far sciogliere a fuoco basso. aggiungere la farina e, sempre a fuoco basso, mescolare per qualche minuto. aggiungere il curry e mescolare ancora qualche minuto, finché non si ottiene una pasta densa e senza grumi. spegnere il fuoco e mettere da parte.

#### per lo spezzatino:

in una pentola capiente o una wok, soffriggere a fuoco medio le cipolle tagliate a striscioline in un filo d'olio. 

quando le cipolle si saranno ammorbidite, aggiungere le carote a tocchetti. 

una volta che le cipolle si csaranno leggermente dorate, aggiungere anche le patate tagliate a tocchetti. nel frattempo, tagliare il petto di pollo a bocconcini. 

aggiungere il pollo alle verdure e far cuocere fino a che l'esterno di ogni bocconcino non sia diventato bianco. 

a questo punto salare e pepare, ed aggiungere la pasta di curry. una volta amalgamato il tutto, aggiungere l'acqua e grattugiare la mela nella pentola. 

cuocere per una decina di minuti a fuoco medio o alto, dopo di che lasciar cuocere a fuoco basso finché buona parte dell'acqua non sarà evaporata e le verdure ed il pollo non saranno cotti e morbidi. la consistenza dovrà essere cremosa, non troppo liquida.

servire con il gohan.

```
per rendere il curry più cremoso si può aggiungere del latte verso fine cottura.
```
```
per cambiare le dosi di pollo e verdure a proprio piacimento, considerare che la quantità di acqua corretta arriva a coprire quasi completamente gli ingredienti.
```