## zuppa di cavolo alla toscana

### ingredienti (quantità per 4/5 persone abbondando):

- 200g di fagioli cannellini secchi
- 1 cipolla
- 3 spicchi di aglio
- 4 foglie di sedano
- 1 pugno di prezzemolo
- 400 g di cavolo verza
- peperoncino
- 1 patata
- un po' di pomodoro (fresco o passata)
- olio di oliva

### procedimento:

1) tenete in ammollo i fagioli cannellini e lessateli con abbondante acqua.

2) fate un battuto con cipolla, aglio, sedano, prezzemolo e soffriggere in olio di oliva (abbondanti verdure).

3) al soffritto aggiungere metà cavolo veza (400g) tritato, del peperoncino, 1 patata, un po' di pomodoro e per finire la cottura aggiungere l'acqua di cottura dei fagioli. 

4) appena cotta la verdura (aggiustare di acqua e sale), passare un po' di fagioli e aggiungere la poltiglia ed i fagioli lessati. 

5) far ribollire tutto per un poco.

6) sul fondo della zuppiera mettere delle fette di pane raffermo (o abbrustolito, o cubetti fritti) e versarci sopra la zuppa ancora calda. 

a piacere cacio sopra.

```
ricetta di nonna Vera Sderci. tra parentesi le note dei Nonni Filippi
```